---
layout: post
title: "O nas"
author: "Damjes"
permalink: /o_nas/
---

Damjes
------

Znany też jako Michał Gabor. Z wykształcenia inżynier, z zawodu i powołania nauczyciel. Lubi pracować z młodzieżą, zwłaszcza, jeżeli może realizować ciekawe, ponadprogramowe projekty. Swoją przygodę z dydaktyką zaczął ponad trzy lata temu w [Centrum Kształcenia Praktycznego](http://www.ckp.pl/), obecnie pracuje także w [Elektronicznych Zakładach Naukowych](http://ezn.edu.pl/). Prywatnie fan języków (zwłaszcza [Esperanto](https://pl.wikipedia.org/wiki/Esperanto)), kolei, introligatorstwa i, oczywiście, technologii. Posiada [konto na pewnym znanym portalu](https://facebook.com/eo.damj.es).

Piotrek "Tytus" Sadowski
------------------------

Sklep [pixelretroshop.pl](https://www.pixelretroshop.pl/) powstał na początku [sierpnia 2017 roku](https://web.facebook.com/events/1982305188719978). Oczywiście zainteresowanie starymi komputerami i konsolami pojawiło się znacznie wcześniej. Około roku 2003 postanowiłem odświeżyć pamięć i uruchomić ponownie moje stare Atari 65 Xe, potem przyszedł czas na Amigę 1200, o posiadaniu której marzyłem całe dzieciństwo. Zacząłem powoli zbierać stare sprzęty. Przyjaciele i znajomi, oddawali mi swoje zakurzone, strychowe znaleziska pukając się w czoło. Wtedy jeszcze nikt nie przywidywał rewolucji retro, która nastąpiła kilka lat później. Dwa z komputerów z mojej kolekcji mam od moich tragicznie zmarłych przyjaciół Alexa i Włodka. Tych nigdy nie sprzedam.

W drugiej połowie lat 2000 zacząłem organizować małe spotkania dla znajomych, później kilka imprez we wrocławskim CRK. Jeden z zespołów zagrał nawet koncert do gry Prince of Persia. Takie to były czasy!

W 2010 roku zorganizowałem pierwszą oficjalną wystawę Game Over Mr. Pacman w nieistniejącej już dzisiaj Galerii U we Wrocławiu. Wydarzenie przyciągnęło mnóstwo ludzi i stało się początkiem mojej oficjalnej drogi w świecie retro. [Tutaj](http://polygamia.pl/game-over-mr-pacman/) wywiad z polygamii ze mną.

W kolejnych latach robiłem kolejne imprezy, m.in. w ramach Nocy Muzeów we Wrocławiu. Na początku 2017 roku, za namową mojej dziewczyny Magdy, wziąłem udział w konkursie, by sierpniu 2017 otworzyć PIXEL RETRO SHOP. Resztę historii możemy napisać wspólnie.
